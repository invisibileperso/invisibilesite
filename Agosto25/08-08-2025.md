Otto agosto duemilaventicinque
#138

Ciao,
ho su le cuffie e mi sto ascoltando l'ultimo album dei The Black Keys, avete presente quelli di Lonely Boy, forse vi ricorderete il video con una persona di mezza età che assomiglia vagamente a mohamed alì con la panza che balla davanti ad una scritta office il tutto in stile anni 60...

Oggi è uscito No rain, No flowers, tredicesimo album del duo Auerback, Carney.
Bellissimo, ovviamente!

Dopo la pesantezza di ieri, oggi stiamo leggerini, che ne dite?
Si lo so, ieri mi sono avvitato un pò, ma mi rendo conto anche che sto imparando a riconoscere quelle fasi e in qualche modo a distaccarmene, a farmi coinvolgere il giusto. E' come se riuscissi ad osservarmi dalla riva del fiume.

==Ciccio...non avevi detto leggerezza?==
Si, ciao Vecchio, si si dai leggerezza.

Bè oggi è l'ultimo giorno di lavoro, insomma, ultimo giorno prima di un paio di settimane di ferie casalinghe. Quest'anno ci sono arrivato abbastanza scarico, visto che gli ultimi anni arrivavano sempre delle incombenze dell'ultimo minuto che costringevano a corse, peraltro quasi sempre inutili prima di staccare tutto per la pausa ferragostiana. 
Quindi la settimana prossima sarò finalmente in ferie con le piccole donne e cercherò di continuare la buona abitudine di InvisibilePerso. Non vi assicuro costanza nell'ora di pubblicazione e magari qualche giorno salterà, ma dai cercherò di non fare stop per non perdere l'allenamento. E vi dirò che dopo sette mesi di scrittura quotidiana, il flusso dei pensieri davanti al pc è cambiato notevolmente. I tempi di scrittura sono sicuramente diminuiti, dorse è diminuita anche la qualità? Spero di no dai. 
Certo per far le cose ben ben dovrei prendermi il tempo di rileggerli, assestarli, leggerli, rileggerli, registrarli e riregistrarli, montarli editarli, migliorare il mixing, ma cazzarola, ci vorrebbe una giornata a puntata e non è questo l'obiettivo di InvisibilePerso.

Finalmente sono arrivati volantini e adesivi. Cercherò di distribuire i primi nei negozi della mia zona e vedremo cosa succederà. Volantinaggio alla vecchia maniera!

Make You Mine...mamma mia che roba!!! un soul anni 60-70 che parte con il pianoforte, archi in sottofondo, cori nel ritornello, chitarra un pò nascosta, mi ricorda un pò il lavoro di Bruno Mars con Anderson Paak, locali fumosi, boa al collo, zeppe per lei, tacco per lui...oooo yeaaaa

Probabilmente Dan dopo Make You Mine era già stufo di non sentire il chitarrone e infatti rieccolo in Man On A Mission con la sua Gretch col cavo a molla attaccato al Victoria Deluxe...

D'estate cosa si fa? 
Bè si legge no
In realtà penso di non esser mai riuscito a legger sotto l'ombrellone, al massimo la gazzetta al bar del bagno, ma il libro in spiaggia no: solitamente troppo caldo per mettere in moto il cervello, sabbia, vento che gira le pagine...nono, meglio sudare per fare una pista per le biglie. Quest'anno però sono particolarmente sommerso da libri da iniziare o finire e da qualche tempo mi sta salendo la voglia di rileggere cose lette anni fa. Ne ho una lista infinita, ma per rileggere ci vuol tempo, certo anche per leggere cose nuove, ma in qualche modo la rilettura sembra in apparenza una perdita di tempo no? Se l'hai già letto...
Un pò come i film...perchè riguardarli...
Sul comodino ho Il maestro e Margherita da finire più uno sulla MBSR, più un altro sulla meditazione che ho quasi finito. In giro per casa ho l'ultimo di Wuming1 che ho iniziato e che sembra promettere molto bene e ieri è arrivato un libro di Uliano Lucas. Uliano Lucas è un fotografo italiano nato nel 42 a Milano che ha ripreso con la sua macchina a pellicola tutte le lotte sociali nella Milano negli anni delle grandi manifestazioni sindacali. La sua fotografia è quella che più mi piace, reportage senza fronzoli delle trasformazioni culturali, fino alla guerra nell'ex Jugoslavia. Fotografo indipendente che ha sempre cercato di portare avanti la sua visione dei fatti. Su youtube ci sono delle sue interviste molto belle sul senso delle immagini, della fotografia, sul significato della testimonianza storica.
Poi in realtà ho altri libri sparsi che attendono di esser letti. 
Proverò a darci dentro e magari vi aggiornerò sulle varie storie.
Bè a dire il vero potremmo anche scambiarci consigli di lettura no?


L'album sta per finire, è partita l'ultima canzone Neon Moon e non so, forse è un altro di quei puntini da unire? 

Quando sei a un bivio
E non sai dove girare
E tutto è al contrario
Da tutti i ponti che hai bruciato
Non lasciarti abbattere troppo a lungo
Perché un cambiamento arriverà presto
Puoi sempre trovare la strada per tornare a casa
Alla luce della luna al neon

Portami a casa, da te
Portami a casa, luna al neon
Portami a casa, brilla attraverso
Portami a casa, luna al neon

Quando gli amici su cui hai sempre contato
Svaniscono nel nulla
Puoi trovarli nel cielo del sud
Saranno sempre lì
Quando il fantasma della tua decisione
Cerca di infestare le luci della città
E tutte le stelle sopra la missione
Stanno cadendo, non cadendo

Portami a casa, da te
Portami a casa, luna al neon
Portami a casa, brilla attraverso
Portami a casa, luna al neon

Ciao, alla prossima
