Quattro agosto duemilaventicinque
#134

Ciao,
bentornati.
Mi ero promesso di fare un pò di presentazione di questo podcast per i possibili nuovi ascoltatori, ma ovviamente me ne sono dimenticato dopo due giorni e allora oggi vediamo di partire con il piede giusto:
Se è la tua prima volta qui, grazie per aver premuto play. Questo è _Invisibile Perso_, un diario quotidiano nato come gesto di sopravvivenza, diventato abitudine, a volte ancora rifugio. È fatto di parole, tentativi, silenzi, dubbi e piccoli slanci di senso. Non ha un tema, ma ha una voce. La mia. E spero possa servirti, anche solo per un momento.
==Bè scusa e la mia di voce?==
Giusto scusa, quello che hai sentito è  Vecchio, un mio caro amico che talvolta irrompe con la sua dose materialistica, metalmezzadra dal più profondo veneto biancoscudato.

Ho la figlia maggiore matta formula uno.
Ok, naturale se da piccola preferiva rivedere cars per l'ennesima volta piuttosto che i mini pony. E ora di punto in bianco matta Formula 1. Si è pressa un quaderno da disegno che le avevo regalato, ci ha fatto su il logo delle Formula 1 con gli uniposca, si è scritta tutti i piloti, le scuderie, disegnati tutti i circuiti, statistiche, date etcc... 
E allora stamattina scende dalle scale con la gioia di una adolescente in carriera e mentre deambulava alla velocità che un bradipo l'avrebbe battuta a mani basse la avverto che Leclerc è stato retrocesso per irregolarità sul telaio della Ferrari.
==Ciccio sei proprio stronzetto però, manco io arrivo a tanto!!==
Bè vecchio, dovevi vedere la sua faccia...disgrazia totale, ovviamente era già muta quindi non è che posso dire che le ho tolto le parole, ma insomma è stato divertente.
Dopo un pò di minuti di angoscia e incredulità le ho svelato lo scherzo e ha pure osato darmi della brutta persona!
==Ga fatto ben ciccio! Brava Rebbi!!!==
Or di sera ha detto che vuole andare a fare la stratega nella formula uno
Che bello quel periodo della vita.
Fino a qualche giorno fa era indirizzata verso il liceo artistico, ma forse anche a qualcos'altro pur di diventare giornalista, reporter nel mondo.
E noi qua che cerchiamo di fare le boe di ancoraggio in un mare perennemente agitato.

Insomma le ferie si avvicinano. Oggi primo giorno dell'ultima settimana lavorativa e sapete che c'è?
==Dimmi ciccio, che altro problema mai avrai?==
Guarda che sono serio Vecchio.
Il problema è che ho già iniziato a puntare lo sguardo a ferie finite, al rientro, alla malinconia e totale mancanza di voglia di tornare in quell'ufficio. Ma se fosse solo questo, sarebbe quasi normalità. Il problema è che quest'anno non ho un bersaglio da mirare, mi sento particolarmente spaesato e tutto ciò fa agitare ancor più le acque. 
Quel no al di fotogiornalismo, a vi devo giustamente aggiornare. Mi hanno risposto. Sincermante non ci speravo, Mi hanno scritto che il progetto era interessante, che il curriculum, la motivazione e anche il portfolio sono stati valutati positivamente. Ma c’erano dei punti deboli: il progetto era forse troppo localizzato – troppo legato al Veneto – e la parte redazionale poco sviluppata, mi hanno chiesto se il progetto fosse replicabile altrove. In pratica volevo unire geografia e fotografia: partire da un’analisi territoriale per individuare i luoghi più isolati, marginali, quasi dimenticati del Veneto, e raccontarli attraverso immagini e interviste. Un piccolo atlante emotivo dell’isolamento contemporaneo.

Ok grazie mille per la risposta, ma poi mi sono chiesto che la mia idea di partecipare a quel corso era per imparare e non per sapere già tutto, bo vabbè, comunque i suggerimenti li tengo buoni e chissà.

Bè quel no ha cristallizzato la situazione, e l'opzione B che tengo in tasca mi sembra ancor più fuoriluogo, in qualche modo la voce del Vecchio che mi dice di non buttare soldi mi sembra paradossalmente la più concreta e valida.
Il grosso del problema è che mi sento perso senza progetti da inseguire, non riesco a stare solo nell'attualità, perchè l'attualità lavorativa la aborro.
Se ci mettete anche che tornerà il caldo...si salvi chi può.

Ma ancora una volta scrivendo queste cose, mettendole in qualche modo al di fuori di me, cercando la consapevolezza mentre formulo queste frasi, mi accorgo che forse oggi, soprattutto in questo periodo, vale proprio la pena di vivere momento per momento. I problemi esterni ci sono indubbiamente, ma non mi conviene ruminarci sopra e ora come ora lasciamo passare questa settimana e poi giorno dopo giorno cercherò di godermi queste ferie cercando di non pensare al dopo. E' difficile, tremendamente difficile perchè l'idea di star a pedere tempo è fortissima, l'idea che se non prendo quel treno, bè sappi che sarà l'ultimo, è sempre presente. E so anche che tutto questo è solo una costruzione del mia mente, non l'effettiva realtà. Quel treno non sarà l'ultimo, e il tempo se lo si vive pienamente non sarò sprecato per una qualsiasi idea futura.
Ci proverò, vedremo cosa succederà.
Dai buon lunedì.


