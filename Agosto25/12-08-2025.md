dodici agosto duemilaventicinque

#139

Ciao a tutti, 
siamo nel pieno di questa bolla di caldo che per alcuni è la normale estate per altri è il segno del cambiamento climatico, per altri ancora e forse la maggioranza non è nemmeno argomento di discussione o riflessione.
Per me è semplicemente insopportabile.
Chiaro che ci sia qualcosa che per lo meno non è come le vecchie estati e che queste estenuanti settimane over 35 siano una anomalia o semplicemente la nuova normalità.
Colpa nostra? bè forse si, ma per lo meno potremmo fare molto per alleviare tutto questo, semplicemente costruendo meno e meglio, organizzando gli spazi urbani in modo più attento, utilizzando nuovi materiali in grado di non assorbire calore...ecco si, togliere le auto dal centro...

Il concetto di isole di calore è Urban Heat Island UHI sono un fenomeno microclimatico per cui un’area urbana presenta temperature dell’aria e delle superfici **più alte** rispetto alle zone rurali circostanti, soprattutto nelle ore notturne.
Le prime volte che me ne accorsi, circa trent'anni fa quando con il mio scarcassato bravo con la sella lunga andavo e tornavo da casa verso il centro.
Allora la casa dove abitavamo era nella prima periferia, ma tendenzialmente più campagna che centro e lungo la strada, a poche centinaia di metri da casa c'era lo spartiacque climatico, ovvero il capitello dell'Ovara. Antico capitello utilizzato solamente per i rosari durante il mese di maggio. Bè insomma, era utilizzato dai giovani, ovviamente io escluso, come motivo di incontro con le compagne di preghiere...
Tornando allo spartiacque, solo con il motorino per via della velocità, meno con la bici, ci si accorgeva della differenza di temperatura dal centro alla casa nella prima periferia.
Bene, a distanza di trent'anni quello spartiacque non c'è più. Non ho più il Bravo, ma su e giù per quella strada ci vado ancora abitandoci mia mamma, ma quella marcata differenza di temperatura non si avverte più. Vuol dire che il limite dell'isola di calore di una piccola cittadina di meno di ventimila abitanti con un centro storico, appunto storico, si è comunque allargato.
Questo in parte sarà dovuto sicuramente dalle temperature più elevate, ma più di tutto sarà dovuto all'allargarsi delle attività produttive, del capannone di qua piuttosto che la, dell'urbanizzazione di quella piccola area, di quelle quattro vie asfaltate perchè fa progresso rispetto al mantenerle bianche.
Una somma di piccole cose (citando Niccolò Fabi) sempre molto privatistiche, che portano poi ad un totale che spesso è negativo per la comunità.

Ora le isole di calore sono argomento di molti studi, ricerche, proposte di cambiamento, e bene così, assolutamente bene così, ma ogni volta mi chiedo dove fossero, i geometrini (vi ricordo che i miei più brutti 5 anni scolastci sono stati quelli dell'istituto tecnico per geometri), gli architetti, gli urbanisti, soprattutto in questa regione che vanta una delle più antiche facoltà di architettura e urbanistica... Dov'erano??? Ecco che il cambiamento proposto dalle stesse corporazioni mi puzzano un pò, ma tantè che peggio di così mica si può andar no? Quindi accogliamo con entusiasmo queste proposte di riorganizzazione urbana! 
Poi però le nuove casette crescono ancora come funghi, e per ogni casetta, per ogni nuova struttura, c'è una complessa rete di urbanizzazione che spalma la nostra voglia di privatismo, nel tramezzino del progresso indigesto.

___
Vacanza, negli ultimi anni vuol dire arte!
==Si dai ciccio, arte...desso te deventi artista?, n'altra de nova?==
Oilà vecchio, pensavo non ci fossi neanche oggi?
==Si si c'ero, è che ti ho lasciato parlare, non ho voluto entrare nel mezzo delle tue farneticazioni radical comuniste sull'ambiente...se tutti fosse come ti, saremmo ancora con la vacca e il carretto==
Bè non ho proprio detto questo vecchio mio, se poi tu non vuoi ascoltare e non vuoi capire, problemi tuoi, anzi problemi di tutti...
==Bè bè scolta, lascia perdere e contime de sta arte==
Non so quando mi è partita sta cosa, ma un paio d'anni fa ho scoperto dei tutorial di acquerello e all'epoca giravo ancora in bici e volevo imparare per poi portarmi via, nei viaggi più lunghi, un bel quadernetto e gli acquerelli per schizzare i paesaggi o le situazioni che incroviavo. 
Ovviamente da li ho praticamente smesso di far chilometri in bici, ma mi sono un pò infognato del disegno...Ovviamente da autodidatta, mi son comprato un pò di matite una palette di acquerelli e quando ho tempo mi metto li con il mio foglio bianco e spatoccio su un pò.
E insomma, oggi mi son rimesso.
Ed è una di quelle attività che mentre le fai, la mente si svuota completamente, più di qualsiasi altra cosa abbia mai fatto, più ancora della meditazione.
A volte mi perdo a disegnare con la matita, a tratteggiare i riempimenti con tratti rettilinei finchè quel qualcosa inizia ad aver un senso.
Se vi va, provateci, online, su youtube vi sono mille tutorial, seguitene uno, improvvisate, mettetevi alla prova, provate già solo a disegnare una mela, con le sfumature, le ombre, la tridimensionalità, poco alla volta, pian piano ma vi assicuro che anche solo per 5 minuti nei ritagli di tempo, libera completamente la mente e non è male, ve lo assicuro.

Ciao, alla prossima.
