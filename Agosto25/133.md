Primo agosto duemilaventicinque
#133

E con questa apriamo l'ottava cartella di questo invisibile perso iniziato ben 213 giorni fa.
Considerando che con questa puntata si conclude la 31 esima settimana, facendo un rapido calcolo ho saltato 22 puntate, mannaggia! 
Sapete che inizio a vedere il traguardo sempre più vicino? Ma so anche che mi sto avvicinando al fatidico muro della maratona, quei chilometri prossimi all'arrivo ma che non passano mai.
Ma niente paura, un passo alla volta e via con la puntata!

Subito due precisazioni, o meglio la prima è un'errata corridge. Nella puntata dedicata alla passione di Anna, l'ho definita istruttrice cinofila, ecco non è istruttrice ma bensì educatrice cinofila che sta ben sopra l'istruttore...ecco bene avete capito, se vi serve un'educatrice cinofila, contattatemi che vi passerò Anna.

La seconda è una minaccia che mi è arrivata via messaggio vocale. Li per li non sapevo cosa fare, non sapevo se prendere quella minaccia seriamente o considerarla fake... Ma caspita, mai avrei pensato che parlando dei miei disguidi emotivi mi arrivassero anche minacce. Bè ve la faccio ascoltare, così che possiate rendervi conto.

AUDIO COSCIENZA...

Dai spero abbiate capito tutti che si trattava di uno scherzo, era coscienza che sapete, ritroveremo prossimamente per un miniprogettino all'interno di invisibile perso, è che ce la stiamo prendendo comoda, senza imporci paletti, lasciando che le cose vadano come devono andare, ma fidatevi che coscienza ritornerà, se non altro per dare seguito alla minaccia!

Volevo leggervi Vitaliano, ma poi ho pensato che per chiudere la settimana non sarebbe stato il massimo. Aspetta, Vitaliano è il massimo, ma diciamo che volevo lasciarvi con più sorriso che pensieri, per una volta tanto un pò di leggerezza, di cazzate quelle sane.

E allora vi porto nei miei pensieri più leggeri, così un pò da fatti del giorno.
Bè il prossimo non è manco così leggero ma ve lo racconto ugualmente. I giorni scorsi nella Risikiana Kamchakta c'è stato uno dei più potenti terremoti della storia 8.8 scala Richter secondo il servizio geologico statunitense. Una forza che scatena effetti tra il disastro e la catastrofe, qualcosa di enorme e che potenzialmente poteva scatenare uno tsunami simile a quello che colpì il Giappone nel 2011. Lo tsunami si è effettivamente generato ma senza provocare danni e alcune immagini mostrano la serie d'onda arrivata sulle coste giapponesi.
Matto numeretti mi sono messo a sfrugugliare siti per capirne un pò di più e il risultato è stato quello di ritrovarmi invaso da contenuti palesemente generati dall'intelligenza artificiale senza alcun senso, slegati dalla realtà e che mescolavano immagini da precedenti eventi.
Spaventoso. Come spaventosa la disinformazione totale anche sui siti dei giornali più quotati. Trafiletti all'acqua di rose scritti forse anche quelli con l'AI.
Preoccupante.

Vabbè per fortuna che dovevo parlarvi di cose leggere...

Stamattina sono andato a correre.
==Bella ciccio, hai fatto il record?==
Lascia perdere vecchio. Sono partito piano come il solito e ho finito ancora più piano.
Avevo un caldo tremendo e si che non mi sembrava che facesse così caldo!
Sudavo come non so cosa, le gocce mi andavano dritte negli occhi e le restanti sulle lenti.
Avevo il respiro affannato, ma le gambe in qualche modo volevano spingere.
Avevo la testa pesante, il collo rigido
==Bè un bel catorcio, ciccio va che te me preoccupi, non tanto per il tuo non stato di forma, quanto perchè, scoltame mi, se al posto de ndar a correre te ciapavi la biciclettina e te ndavi al bar a farte un bel caffè co na bea brioches, desso non staresti meglio?==
Vecchio, quasi quasi me sa de si, ma dovevo andare, devo rimettermi un pò in bolla!
E si è stato faticoso, forse demotivante perchè aver riscontro della propria non forma è quanto di più fastidioso ci possa essere, almeno per me, ma l'essere andato nonostante le spie di allerta del cruscotto siano lampeggianti, è già una vittoria non da poco.
E' questo che fa la differenza vecchio mio, l'andare nonostante tutto, prendersi il proprio tempo per sfidarsi anche nel piccolo, accettare il passare del tempo, accettare uno stato di forma precario e allo stesso tempo immaginare la prossima uscita, aver la voglia di migliorare di fare un passo dopo l'altro imparando di volta in volta a riconoscersi.

Ok dai ho chiuso degnamente questa puntata strampalata.
Dopo tanto tempo sono riuscito a portare a casa un 5 su 5 e anche questo mio caro vecchio amico è risultato non da poco.

Alla prossima!

