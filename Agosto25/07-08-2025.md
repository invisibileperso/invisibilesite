sette agosto duemilaventicinque
#137

Ma quanto difficile è la vita?
Porca zozza, quanto difficile è???

==Ciccio, svegliato male oggi?==
Ciao vecchio, ma forse anche no, forse oggi non mi sono svegliato peggio degli altri giorni, ma sono in conflitto.
Ieri sera la rebbi mi ha fatto andar fuori di matto, e per fortuna che c'è Anna, porca vacca è proprio quel campo magnetico che rimette sempre a posto l'ago de sta bussola impazzita.
Certo la rebbi c'ha messo del suo ma io avevo montato tutto il pomeriggio una terrina di uova strapazzate a neve giusta per un mascarpone con i fiocchi.

==Ciccio dai che è estate, rilassati cavolo, va che belle giornate!==
Vecchio lascia perdere che non è periodo.

Dopo quel no stampato con un click fotografico, ho dirottato le mie energie verso il piano B, che non era proprio un piano B, era il secondo perchè una monetina aveva deciso così e per questioni temporali, di tempistiche, non di tuoni.
Ok, forse la mia strada è quella, forse doveva andar così ho pensato.
==Ciccio lo sai che quando ragioni così mi fai imbestialire==

Dai vecchio, capiscimi. 
Chiedo quindi consigli e informazioni su tempistiche e costi e qui non ho avuto alcun divieto, anzi...
Poi però mi sono messo a far due conti e sono morto...
Il totale era assurdo, almeno per me, impraticabile, fuori scala, incosciente.
Dall'altro lato mi dicevo che se fosse una cifra da investire, se un imprenditore dovesse investire quella cifra li, bè alla fine non sono manco tanti soldi.
Sono sprofondato sulla poltrona, se solo mi fosse informato prima, se solo avessi letto più attentamente, se avessi messo nero su bianco, forse ora non sarei così non sarei così affranto frustrato. Forse manco avrei iniziato tutto questo...
E' il prezzo del cambiamento?
No cavolo, è il prezzo per non so cosa, per poter aver la possibilità di aprire una porta, è giusto così? non lo so, non lo so.
E se la scorsa volta un pugno mi aveva colpito in pieno petto, qui non c'è stato nessun colpo, c'è stato solo un andarsene, un ritornare chiudendo quella porta dietro di se.
Fanculo, è dura da mandar giù pure questa, durissima, ma non posso, non posso permettermelo!

Quando si pensa di aver trovato una strada, un sentiero da percorrere, magari difficile, faticoso e tutto ad un tratto lo si trova interrotto, è dura da mandar giù l'idea che si dovrà per forza tornare a valle e cercare altri sentieri per risalire.

Direbbero di pensare al momento presente, ma vedete, l'ho detto pure io speso del qui e ora, ma no cazzo, non può esser sempre così, non può esser sempre il vivere nel presente la salvezza. Forse starò facendo confusione, forse non ho la mente serena, ma a volte penso che il qui e ora sia pretestuoso, sia implicito in culture che non sono mie, e che faccio fatica ad apprezzare pienamente, presumo per la mia ignoranza.
Sto continuando la lettura della mente zen e più leggo più mi sento distante da quel fare, o meglio da quell'essere. Cercare superiorità in quei mondi è sbagliato, cercare finalità anche, o forse no. Ci può essere un fine sano in quello che facciamo? Ci può essere un domani, un progetto, un passo dopo l'altro ma che seguano una direzione? O tutto deve essere pesato all'istante, un passo dopo l'altro ti può far rimanere fermo in un metro quadro, certo può esplorare l'interiore, ma non ha un peso anche il fuori, l'esterno, l'orizzonte, la proiezione di me stesso?

==Porca vacca ciccio, mi stai facendo pensare, non va bene così!==

L'essere proiettato troppo oltre ti fa perdere il senso del vivere presente, ma ci sarà una bilancia vitale? Perchè non riesco a costruirmi un futuro apprezzando la ruvidità di ogni mattone? 
Perchè la proiezione è la casa, solo sapendo che mettendo mattone dopo mattone riuscirò nella costruzione, perchè c'è un piano, c'è un progetto c'è un obiettivo alto lungo nel tempo e nello spazio. E qual'è ora questo cavolo di obiettivo?
Vivere il presente, apprezzare la ruvidità di ogni singola giornata sperando nella misera pensione di un domani? Apprezzare le forme quotidiane ammirando la crescita dei figli?
Qual'è il nostro ultimo fine, ci sarà un fine no?

Poi a sera un mio caro amico mi dice di inviargli il CV, sto maledetto CV dove non c'è scritto nulla di tutto ciò, solo che faccio mappette colorate e do un senso a numeri che una volta letti son già vecchi...

A domani 


